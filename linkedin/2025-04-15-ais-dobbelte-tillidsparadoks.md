AI's dobbelte tillidsparadoks: Når selvillusion møder kunstig intelligens

Jeg er blevet spurgt, hvordan jeg ser kunstig intelligens' indflydelse på opbygning og fastholdelse af tillid. Det er et tema, der ligger i naturlig forlængelse af mine seneste refleksioner over lederskabets to veje.

Teknologi møder selvillusion

Min lærer professor Michael Møller fra CBS gennemførte engang en undersøgelse, hvor han bad sine studerende vurdere sig selv fagligt sammenlignet med medstuderende. En overvældende majoritet placerede sig "over gennemsnittet" – en statistisk umulighed, der perfekt illustrerer en grundlæggende kognitiv bias: vores tendens til at overvurdere egne evner.

Denne illusion har fået en kraftfuld forstærker i form af generativ AI (herefter blot AI), der skaber et dobbelt tillidsparadoks:

1. Vi risikerer at stole ukritisk på AI-genereret indhold, netop fordi det fremstår autoritativt

2. Samtidig overvurderer vi vores egen evne til at vurdere AI-outputs kvalitet

Den oversete kompetencekløft

Det mest foruroligende er at for at vurdere kvaliteten af AI-genereret indhold kræves den faglige ekspertise, som de fleste ikke besidder. 

Hvordan skal man indse, at AI'en producerer middelmådigt eller fejlagtigt indhold, hvis man selv mangler den faglige indsigt til at vurdere det?

Dette skaber en farlig dynamik, hvor de fagligt stærkeste af os bruger AI som et kraftfuldt værktøj, fordi vi kan vurdere outputs kritisk. Mens resten risikerer at stole blindt på outputs - uanset kvalitet.

Så selvom vi måske tror, at AI bliver en demokratisering af viden, ender den med at forstærke eksisterende kompetenceskel. Det er ligesom med sociale medier hvor også dem, der ikke har meget at bidrage med andet end bærme, pludseligt har fået en forstærker til deres manglende budskaber.

To veje for AI-ledelse

Som med andre ledelsesværktøjer står vi ved en skillevej:

Vej 1: AI som tillidsopbyggende værktøj
* Transparent anvendelse med robust verificering
* Kombination af AI med dyb domæneekspertise

Vej 2: AI som kaos-strategi værktøj
* Ukritisk anvendelse uden verificering
* Erstatning af faglig dybde med overbevisende AI-genereret overflade

Mit moralske kompas i en AI-verden

I en tid hvor AI kan forstærke vores kognitive bias og tilbyde overbevisende men potentielt vildledende svar, bliver vores forpligtelse til sandhed og fakta endnu vigtigere.

Kravene til vores faglighed bliver højere - ikke lavere - for den vi skal diskutere med er stærk til kommunikation og har stor viden, selvom fakta for den nogle gange kan være som hos et menneskes hukommelse.

Ligesom tillid ikke kan være et taktisk instrument, kan AI ikke være et substitut for kritisk tænkning og dyb faglig indsigt.

Står vi overfor et nyt digitalt klasseskel - ikke mellem dem med og uden adgang til teknologi, men mellem dem der besidder og ikke besidder den faglige dybde til at anvende teknologien meningsfuldt?

#AI #Ledelse #MoralskKompas #DigitalEtik #Tillid

---
antal eksponeringer den 5. august 2025: 430