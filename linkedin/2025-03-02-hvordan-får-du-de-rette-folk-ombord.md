🚌 Hvordan får du de rette folk ombord?

Kære netværk!

Jeg ved, at det for mange lige nu er tanker om ledelsen i USA, der fylder. Det er et emne, jeg vender tilbage til, for der er meget at uddrage om ledelsesparadigmer og -strategier, som afviger markant fra vores traditionelle vestlige ledelsesfilosofi. 

Men i dag vil jeg fokusere på et andet vigtigt emne - rekruttering. En kollega spurgte mig om, jeg kunne skrive om, hvordan jeg sikrer at få de rette folk ombord i mine teams. Lad mig prøve.

👥 Den mest effektive metode at arbejde sammen med folk, hvis evner man allerede kender fra tidligere. Tidligere samarbejde er den stærkeste indikator for fremtidigt samarbejde. Man skal huske, at det meste projektarbejde er holdarbejde, og at teamet er afgørende for succes.

Når man ikke har den luksus, står man over for udfordringen med rekruttering af nye teammedlemmer.

🔍 Den behagelige illusion: Jeg har selv gennem årene troet, at jeg efter et interview instinktivt kunne vurdere, om en kandidat var den rette. Men så hørte jeg Daniel Kahneman i et interview fortælle om den lave sandsynlighed for, at sådanne vurderinger er korrekte. Det fascinerende var, at Kahneman tilføjede, at han selv havde samme instinktive fornemmelse - selvom hans egen forskning viser, hvor upålidelig den er!
Faltisk har traditionelle interviews kun en validitet på omkring 0.38 for at forudsige jobpræstation. Alligevel er det ofte vores primære rekrutteringsværktøj.

🧠 Personlig erfaring: På et tidspunkt arbejdede jeg for en kunde, hvor rekruttering udelukkende skete på baggrund af interviews. Resultatet var foruroligende tilfældigt. I et tilfælde lykkedes der at ansætte en medarbejder, der virkede ideel under interviewet, men som måtte fyres inden for et par måneder.

🧩 Min eksperimentelle tilgang - Cynefin i rekruttering:
Jeg har eksperimenteret med at bruge Cynefin-rammeværket til at strukturere min rekrutteringsproces. For dem der ikke kender det, hjælper Cynefin med at kategorisere situationer i fire domæner:

- Simple opgaver: Folk med dokumenteret erfaring og konkrete færdigheder
- Komplicerede opgaver: Analytiske evner og metodisk problemløsning
- Komplekse opgaver: Tilpasningsevne og evnen til at eksperimentere
- Kaotiske situationer: Beslutningskraft og ro under pres

Mig bekendt er der ingen, der formelt har koblet Cynefin til rekruttering, men jeg har fundet det ret brugbart som struktur.

📝 Min metode: Jeg kombinerer interviews med caseopgaver, hvor der ikke er tilstrækkelig information til en "rigtig" løsning. Det afslører problemløsningsevner, hvilke antagelser kandidaten tør gøre, og hvordan usikkerhed kommunikeres.

🧭 Værdier i praksis: For at teste det moralske kompas bruger jeg AI-genererede dilemma-baserede cases, der afslører hvordan kandidater faktisk prioriterer værdier i vanskelige situationer - ikke bare hvad de siger under interviewet.

#Rekruttering #Ledelse #Cynefin #MoralskKompas #Programledelse