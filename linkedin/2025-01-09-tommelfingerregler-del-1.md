🤝 Kære netværk!

I sidste uge skrev jeg om min tid til refleksion og de indlæg, jeg ville dele. Her kommer det første - om tommelfingerregler i programledelse.

I en ny fremragende artikel 'Heuristics for Better Project Leadership: Teasing Out Tacit Knowledge'  deler Prof. Bent Flyvbjerg  nogle værdifulde tommelfingerregler for 'masterbuilders'. Det fik mig til at reflektere over mine egne erfaringer og de regler, som jeg selv har lært at stole på gennem årene.

📋 Her er de første - både mine egne og nogle af Flyvbjergs, som jeg har fundet særligt værdifulde i praksis:
 
⬅️ "Start med slutningen og arbejd dig baglæns" (eller som Flyvbjerg skriver: "Think from right to left")
Jeg er ofte blevet tilkaldt, når projekter er kørt skævt. Hver gang har kunden troet, at problemet var urealistiske planer. Men lige så ofte har den grundlæggende udfordring været, at projektet aldrig ville kunne levere de forventede gevinster. Der var simpelthen ingen tydelig årsags-virkningssammenhæng, og man testede ikke sammenhængen løbende - for hvad nu hvis den var forkert? Det var den så, og vi måtte lave noget helt andet for at opnå gevinsterne. 

🔪 "Kill what is ugly while it is young" (James T. Brown)
Dårlig adfærd, skadelige processer og fejlslagne initiativer er som organisatorisk kræft - jo længere de får lov at vokse, jo mere skade gør de. Jeg har sparet kunder for millioner ved at handle resolut og tidligt. Og når jeg enkelte gange har tøvet med at handle, har prisen altid været høj. Det er disse dyrekøbte erfaringer, der har lært mig vigtigheden af tidlig handling - ofte tidligere end de fleste nok tror.

🔍 "Be rigorous on failures of transparency" (Rubenstein & Josephs)
Manglende transparens er sjældent bare et kommunikationsproblem - det er ofte det første symptom på mere alvorlige udfordringer. Når folk holder information tilbage eller taler udenom, er der næsten altid noget større på spil. Jeg har set projektledere tilbageholde information om bemandingsudfordringer, fordi de troede kunden ikke kunne håndtere sandheden, og styregruppeformænd der ikke turde dele den fulde business case med deres bestyrelse. Folk holder sjældent kortene tæt til kroppen af ond vilje, men fordi de beskytter noget, de tror er vigtigt.

🤝 "Walk the talk - skab tillid gennem overensstemmelse mellem ord og handling"
Den mest effektive måde at miste tillid på er at sige ét og gøre noget andet. I programledelse ser jeg det ofte, når ledere taler om vigtigheden af transparens, men selv tilbageholder information. Eller når de understreger betydningen af tidlig eskalering af problemer, men straffer dem, der gør det. Min erfaring er, at det ikke er så udpræget, at budbringeren straffes, som man nogle gange kan få indtryk af gennem udtrykket "don't kill the messenger".

Hvilke regler har du selv lært at stole på i program- og projektledelseledelse?

👍 Flere tommelfingerregler følger i morgen!

#programledelse #projektledelse #masterbuilders #ledelse #risikostyring #transformation