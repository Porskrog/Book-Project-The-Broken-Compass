🤝 Kære netværk!

🎯 I januar skrev jeg, at den vigtigste tommelfingerregel er at have styr på sit moralske kompas. The Economist havde en artikel i går om "madman theory of diplomacy", som  mindede mig om, hvor afgørende vigtig denne tommelfingerregel er lige nu.

⚠️ For når magtfulde tech-ledere som Elon Musk åbent hylder uforudsigelighed og frygt (madman theory) som værktøjer, er det dybt bekymrende. Ikke kun i sig selv, men fordi vi ved, hvordan det smitter af på os alle sammen - dig og mig.

📚 Historien har vist os det. Mønstret går igen og igen. I 1930'ernes Tyskland så vi hvordan erhvervslivet gradvist accepterede og tilpassede sig uetisk adfærd. I McCarthy-æraen så vi hvordan frygt fik mennesker til at vende sig mod hinanden. Under finanskrisen så vi hvordan "alle andre gør det" blev undskyldningen for stadig mere risikabel adfærd.

🗣️ Historien har vist os gang på gang, at når vi ikke aktivt siger fra, bliver det gradvist normalt at acceptere det uacceptable. Det er derfor opmuntrende at se hvordan Europas ledere ser ud til at samle sig og sige fra i kor. Og når Vincent Clerc, CEO for A.P. Moller - Maersk, i dag fastslår, at deres DEI-tilgang forbliver uændret, viser han præcis hvordan et moralsk kompas bruges aktivt i praksis.

⚖️ Mit eget moralske kompas bygger på seks søjler fra Josephson Institute. Gennem mit møde med Zsadany "Zad" Vecsey i Budapest nogle år tilbage blev jeg særligt opmærksom på betydningen af disse principper, og jeg har siden arbejdet på den svære kunst at integrere dem i min beslutningsproces. Principperne er:
1. Troværdighed
2. Respekt
3. Ansvarlighed
4. Fairness
5. Omsorg
6. Samfundssind

⚡ Disse principper bliver særligt vigtige når presset er størst. For når først tilliden er brudt og frygten hersker:
- Mister vi modet til at sige fra
- Begynder vi at acceptere det uacceptable
- Mister vi vores menneskelige værdighed
- Svigter vi hinanden og os selv

🔍 Vi står ved en skillevej. Ikke bare som ledere eller medarbejdere, men som mennesker. Vi kan vælge at tie og håbe på at stormen driver over. Eller vi kan stå fast på vores værdier og sige højt og  tydeligt fra.

💭 Der er ingen neutrale tilskuerpladser i dette spil. Tavshed er et valg. Passivitet er et valg. Og disse valg har konsekvenser, der rækker langt ud over os selv.

⚠️ For at citere Niemöller: "Først kom de efter..."

Nej, lad os stoppe det her. Nu. Det starter med os. Med vores moralske kompas.

#moralskkompass #etiskledelse #værdier #ledelse #samfundsansvar #bæredygtigledelse #etik #tommelfingerregler